---
title: Gemenskap
---


Föreningen försöker att skapa gemenskap med en rad olika aktiviteter: 

- gårdsdagar, där man gemensamt snyggar upp sin närmaste omgivning (gård)
- eftermiddagsträffar med kaffe och angenäm samvaro
- årlig kräftskiva/grillfest med lekar & tipsrunda

Genom åren har det även förekommit pubkvällar, föredragskvällar, filmmatinéer för de yngsta, matchvisning mm.

Aktiviteterna annonseras på föreningens anslagstavla och medlemsinformationsbladet. Många av dessa aktiviteter sker i vår gemensamma samlingslokal.

Samlingslokalen
------------------

Vår samlingslokal finns på Gunnesbovägen 65. Den är tillgänglig för uthyrning endast till föreningens medlemmar. Att boka lokalen kostar 200 kr per tillfälle och dygn. 

I lokalen finns ett pentry med kokplattor, diskmaskin, kylskåp och kaffekokare. Där finns också porslin, glas och bestick. Lokalen är inredd med åtta bord med vardera fyra stolar, totalt 32 sittplatser, samt en soffgrupp. Ett litet kapprum och en toalett.

Ett hemmabiosystem med projektor står till förfogande mot en depositionsavgift på 500 kr. Internet, tillgängligt som trådlöst nätverk i rummet eller via TP-kabel


I samband med bokningen förbinder man sig att följa föreningens regler för användandet av lokalen. Läs [hyresavtalet här](./Hyresavtal-Samlingslokal.pdf)

Kontakta Pia Svensson, Gunnesbovägen 37 för att boka lokalen.
